# os module
## walk

"তুমি কি কেবলই ছবি?" রবীন্দ্রনাথ ঠাকুরের লেখা এই গানটা প্রথম শুনেছিলাম প্রায় এক বছর আগে। তখন তেমন একটা ভালো লাগেনি কারণ ভেবেছিলাম গানের সারমর্ম হয়তো এই যে লেখক একটা খুবই realistic painting দেখে এতটাই মুগ্ধ হয়ে গেছেন যে আমরা যেমন বলি, "দেখে মনেই হচ্ছে না এটা কারো আঁকা", তেমন তিনি এই গান লিখেছেন। তাঁর পর ক্যামেরা যেভাবে উন্নত হয়েছে ও হচ্ছে, আমাদের সময়ে একটা realistic ছবি দেখে মনে কোন কবিতা আসার মতো আবেগ না আসাটাই তো স্বাভাবিক। কিন্তু তারপর এটাও মাথায় রাখা উচিত, it's Tagore we're talking about, তাঁর এক লেখার যদি এক অর্থ থাকতো, তাও এত সরল অর্থ, তাহলে তো হয়েছিলই। 


"তুমি কি কেবলই ছবি?" রবীন্দ্রনাথ ঠাকুরের লেখা গান। কী ন্যাকামো আবেগি কথা, না? একটা ছবি তো কেবল ছবিই হবে, তা দেখে মনে যেই আবেগ আসুক না কেন। যদি পটে লিখা হয়, তাহলে শুধুই বিন্দু-বিন্দু রঙের সমাবেশ, আর যদি screen এ displayed হয়, তাহলে pixels (well, basically বিন্দু-বিন্দু রঙ) এর সমাবেশ। এর বাইরে যদি একটি ছবিতে কোন প্রেমিক তার প্রেমিকাকে, বা কোন ছেলে তার মা-কে, বা কোন ভক্ত তার আরাধ্যকে দেখতে পায়, সবই তো মনের ভ্রম হবে, যেই মন আকাশ-কুসুম দেখা তে বেশ কূখ্যাত, তাই না? এই প্রশ্নটার নাম ই হল Computer Vision, অর্থাৎ একটা মনহীন যন্ত্র, একটা কম্পিউটার একটা ছবির মধ্যে রঙের বাইরে কিছু কি দেখতে পারে? আর পারলে কতটা কী পারে? 

গানটির প্রথম অংশেই রবি ঠাকুর ছবিটিকে জিজ্ঞেস করেন যে মহাকাশে যেমন গ্রহ, তারা, রবি, নীহারিকা আছে, "তুমি কি তাদের মতো সত্য নও?" What makes the song so interesting is that এই প্রশ্নটি করার সাথে সাথে তিনি যেন জানতেন যে এটার উত্তর হচ্ছে "না"। Obviously the answer is "no" because একটা আধুনিক ক্যামেরাতেও লেন্স থাকার কারণে এমন distortion হয় যে একটা সরলরেখাও ছবিতে একটু বাঁকা আসে। সেই হিসেবে পুরনো আমলের ক্যামেরা, যখন লেন্সের quality আরও খারাপ ছিল, আরো বেশি distortion দিত। তাই এটা আজও সত্যি যে একটা ছবি প্রকৃতির মতো সত্য না। আর তাই পরের লাইনে তিনি বলেন, "হায় ছবি, তুমি শুধু ছবি।" 

আমি বাড়িতে যখন জানালাম যে আমি এক অধ্যাপক এর অধীক্ষণে একটা Honours project শুরু করেছি, তারা... well... বিশেষ করে আমার বাবা তখন জানতে চেয়েছিল যে project টা কী নিয়ে। আমি বললাম যে একটা computer vision project। স্বাভাবিক ভাবে বাবা বুঝেনি কারণ সত্যি বলতে আমি নিজেই তখন projectটা বুঝার চেষ্টা করছিলাম (পুরো একটা সেমেস্টার লেগেছে বুঝতে) আর computer vision এ আমিও তখন নতুন ছিলাম (এর আগে এটা সম্পর্কিত একটা course ও নেওয়া হয়নি চার বছরে)। আজ projectটি শেষ হল। তাই আজ যদি বলতে হয় project টা কী নিয়ে ছিল, তাহলে বলব, রবীন্দ্রনাথ ঠাকুরের লেখা "তুমি কি কেবলই ছবি?" গানটি নিয়ে একটি গবেষণা ছিল।
এই প্রোজেক্ট আমি যখন শুরু করি, প্রথম ধাক্কা তো এই দেখেই খেয়েছি যে Python এর বিভিন্ন লাইব্রেরি (OpenCV, Pillow, Matplotlib, Raw) বিভিন্ন ফরম্যাট এ image read করে - কিছু RGB format, কিছু BGR, আমি কিভাবে বুঝব কোনটা কোন ফরম্যাট এ পড়ছে বা লিখছে - একটা লাইব্রেরির output করা ছবি আরেকটা লাইব্রেরি তে input করার আগে convert করে নিতে হবে কি না? আমি নাম নিব না কিন্তু কিছু লাইব্রেরির documentation এত ফাউল, থাক এটা নিয়ে কথা না বলি। Stress এ পড়ে গেলাম। লাইব্রেরি ব্যাবহার করতেই এত সমস্যা, তাহলে প্রোজেক্ট শুরু কবে করব আর শেষ কবে হবে। তখনই গানটা আমার মনে প্রথম বাজল। এই গান এর আগে কবে শুনেছি মনে নেই। আমার playlistএর মধ্যে কখনই ছিলনা। বুঝলাম, "শ্যামলে শ্যামল তুমি, নীলিমায় নীল" লাইনটি ছিল সবচেয়ে সহজ সমাধান। সহজ ভাষায় - পাতার ছবি নাও, যদি ছবিতে সবুজ আসে, তারপর আকাশের ছবি নাও, যদি ছবিতে নীল আসে তাহলে format সব ঠিক আছে, আর যদি format এ ঝামেলা হয়ে থাকে, কোন conversion লাগে, তাহলে নীল আকাশের রঙ ছবিতে লাল আসবে। 

এই গানটি "শাপমোচন" নামক রবি ঠাকুরের লেখা একটি নৃত্যনাট্যে শোনা যায়। যতটা মনে পড়ে রাজা অরুণেশ্বর যখন প্রথম মধুশ্রী-র একটি ছবি দেখে তখন এই গানটা বাজে। নৃত্যনাট্যটির একটা পর্যায়ে কিছুটা এমন হয় যে মধুশ্রী রাজার মুখ দেখতে চায় কিন্তু অরুণেশ্বর শুধু অন্ধকারেই রাণীর সঙ্গে দেখা করে। এর পরের ঘটনা বলবনা কারণ no spoiler. Interestingly, জুন ২০২৫-এ আমি রবীন্দ্রনাথ ঠাকুরের একটা নৃত্যনাট্য পড়া শুরু করলাম ইংরেজিতে যেটার নাম "The King of the Dark Chamber" (এটার কোন বাংলা ভার্সন আছে কি না জানিনা)। মিল টা শুধু নামে না। এখানেও 2nd act এ এমন একটা দৃশ্য হয়

Sudarshana: Why do you not allow me to see you in the light?

King: So you want to see me in the midst of a thousand things in broad daylight! Why should I not be the only thing you can feel in this darkness?

এই লাইন পড়ার পর মনে হচ্ছিল, "What's up with this Tagore and these meetings in the dark?" যাই হোক, রবি ঠাকুর নিয়ে এত ভাবার সময় নেই, বইটা বন্ধ করলাম, কিছুক্ষণ পর professor এর সাথে appointment, গবেষণার কাজ যতদূর এগিয়েছে তার ফলাফল দেখাতে হবে। দেখালাম, প্রতিবারের মতো ফলাফল তাঁর পছন্দ হয়নি, আর এবার তাঁর মন্তব্য ছিল কিছুটা এমন - "The photos you are using as data are not standard. We don't want to see the display in the midst of a thousand things in the room. Why don't you allow the display to be the only thing you can perceive from the pictures? Do something so that the display is the only subject in the photos." আমি কিছুক্ষণ তাকিয়ে ছিলাম ওনার দিকে। হচ্ছে টা আমার জীবনে? আমার মাথায় রবি ঠাকুর ঘুরপাক করছিল বলে এটা শুনলাম নাকি ইনিও রবীন্দ্রনাথ পড়েন? সোজা কথায় আমাকে কক্ষ অন্ধকার রেখে ছবি তুলতে বলছিলেন। অতঃপর the king of the dark chamber আমিই ছিলাম, শুধু ওই chamberএ না কোন সুদর্শনা আসতো, না কোন মধুশ্রী। Sorry কী নিয়ে জানি কথা বলছিলাম?

এতদিন জেনে এসেছিলাম গানটি নাকি রবীন্দ্রনাথ ঠাকুর আল্লাহাবাদে কাদম্বরী দেবীর একটি ছবি দেখে লিখেছিলেন কিন্তু এই বছর থেকেই মনে হচ্ছে গানটি হয়তো computer vision নিয়ে লেখা। computer vision এর সংজ্ঞাই তো "তুমি কি কেবলই ছবি?" প্রশ্নটির বৈজ্ঞানিকভাবে উত্তর বের করা । 
পুরো গানটার প্রত্যেকটা লাইন বুঝাতে গেলে তো একটা বই লেখা হয়ে যাবে, তাই একটা উদাহরণ দেই, "আমার নিখিল তোমাতে পেয়েছে তার অন্তরের মিল", the line that was the heart, the main challenge, of the project. 

"নিখিল" অর্থাৎ world, "অন্তর" অর্থাৎ origin. এই প্রোজেক্ট এর মূল কাজটিই ছিল ছবির দ্বারা camera coordinate system এর reference এ world coordinate system এর origin বের করা। Interestingly, "অন্তর" এর আরেকটি অর্থও আছে - "limit" and even then the line echoes in this project. প্রজেক্টটিতে আমাকে একটি  simulator নিয়ে কাজ করতে হয়েছে, কিন্তু প্রথম দিকে তো ভয় এই নিয়ে ছিল যে কতটা simulate করে দেখতে হবে? World, বা world coordinate system বা যেকোনো coordinate system এর ই তো কোন শেষ নেই! এর উত্তর এই ছিল যে যতটা ছবি allow করে, ততটাই হবে আমার যেকোনো coordinate system এর limit. 
আচ্ছা coordinates এর কথা বাদ দেই, সহজ ভাষায়, আমার প্রোজেক্ট ছিল এমন একটা প্রোগ্রাম লেখা যেটার কাজ হচ্ছে একটি ছবি দেখে ছবিটি তোলার সময় cameraটি কোথায় ছিল তা বের করা। আচ্ছা প্রগ্রামটাকেই যদি cameraর অবস্থান বের করতে হয় তাহলে ছবিটার কি কোন মাহাত্ম আছে যে সেটা কার বা কিসের ছবি নাকি কেবলই ছবি হলেই হবে? আছে, একধরণের marker এর ছবি হতে হবে। যদি প্রগ্রামটি একটি গান হয় তাহলে marker টি তার সুর। যেমতি সুর ছাড়া গান হয়না, তেমনই markerটি ছাড়া প্রগ্রামটি কাজই করবে না। আর এই marker তো কেবলই marker এর ছবি। একটা camera কোথায় আছে, কোনদিকে-কীভাবে মুখ করে আছে তা যদি একটি কবিতা হতো, তাহলে আমার লেখা প্রগ্রামটি সেই কবিতার কবি কারণ সব output তো প্রগ্রামটিই লিখে দিচ্ছে। কিন্তু প্রগ্রামটির অন্তরে যেই algorithmটি কাজ করছে তার কাছে সেই ছবিগুলোই আসল কবি, ঠিক যেভাবে রবীন্দ্রনাথ ঠাকুরের লেখা কবিতার কবি রবীন্দ্রনাথ ঠাকুর স্বয়ং হলেও তিনি জানতেন যে তাঁর অনেক কবিতা কাদম্বরী দেবীর দ্বারা কতটা প্রভাবিত। আর রবি ঠাকুরও তাঁর গানটি এভাবেই শেষ করেন - "নও ছবি, নও ছবি, নও শুধু ছবি।"

